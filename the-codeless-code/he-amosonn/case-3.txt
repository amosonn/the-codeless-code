Lang: he
Tarnslator: amosonn
Title: אנקפסולציה
Number: 3
Illus.0.title: לא משנה מה, אל תאמר לו שאתה צריך ללכת לשירותים.

נזיר צעיר, שרק לאחרונה הגיע למקדש, נהג לסמן לא רק את כל המתודות שלו,
אלא גם את כל השדות של האובייקטים שלו, כפומביים. ראש המנזר התעייף
מלהעיר לו, וביקש עצה ממאסטר הג'אווה.

למחרת, זימן את המאסטר את הנזיר לסעוד עמו צהריים במשרדו הפרטי.

הנזיר נכנס ומצא סעודה דשנה מונחת על שולחן הדיונים. המאסטר הזמין
אותו לשכב על הרצפה.

כאשר עשה הנזיר כפי שנתבקש, הפשיל המאסטר את גלימתו של הנזיר, שלף
סכין גדולה, ולחץ את חודה אל חזהו של הנזיר עד שנאספה טיפה אדומה מסביב
ללהב. הנזיר זעק בבעתה ושאל את המאסטר מה הוא מתכוון לעשות.

"לשסע את בטנך," המסביר המאסטר, "על מנת שאוכל להגיש את האורז ולמזוג את התה
פנימה. הלו"ז שלי צפוף למדי, ומצאתי שזו דרך מאד יעילה להאכיל אורחים."

לאחר מכן הנזיר לא נדרש עוד לתקנה.
