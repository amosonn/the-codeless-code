Lang: he
Tarnslator: amosonn
Title: הדברים הקטנים
Number: 1
Illus.0.title: כששואלים את מאסטר הג'אווה מדוע אסור ללכת יחפים במקדש, מקבלים לרוב את אותה התשובה.

במשך שלושה ימים ושלושה לילות לא עזב מאסטר הג'אווה את העמדה.
ביום הרביעי שלחו הנזירים במקדש מתלמד לדרוש בשלומו.

המתלמד מצא את המאסטר ליד הלוח המחיק, בוחן דיאגרמת dataflow
יחידה. המתלמד זיהה את הרכיב שתיארה, רכיב שולי במערכת העצומה
שהנזירים נשכרו כדי לתחזק. בנימוס, שאל המתלמד על מה המאסטר עובד.

המאסטר ענה: "יש תקלה, ואני שוקל מהי הדרך הטובה ביותר לתקן אותה."

אמר המתלמד, "אתה דורש לעיתים קרובות בחשיבות הרבה של קביעת סדרי עדיפויות.
כיצד, אם כן, יכול אתה לשקוד זמן כה רב על משהו כה פעוט וחסר חשיבות?"

מבלי לומר מילה, הניף המאסטר את מטהו והלם בו בחוזקה בכף רגל שמאל היחפה
של המתלמד, ושבר את הזרת. המתלמד צווח בכאב ודידה אל מחוץ לעמדה. באותו רגע,
חווה המתלמד הארה. 
