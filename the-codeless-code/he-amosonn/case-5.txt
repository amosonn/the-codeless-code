Lang: he
Tarnslator: amosonn
Title: ווייד
Number: 5

בבוקר סתיו קריר התעורר מאסטר הג'אווה מוטרד. הוא יצא לבדו
כדי לנקות את הראש.

לאחר זמן קצר מצא את עצמו המאסטר בשערי מקדש שלוש האבנים,
בו עוד היתה נהוגה אמנות ה-ANSI C. אח מלומד עמד משמר.

"מהו טבעו של /וויד/?" שאל המאסטר.

"אין לו טבע," ענה האח. "זהו המקל שמביא הכלב שאינו מביא מקלות.
זהו הדבר אליו מצביעה היד שעשויה להצביע על כל דבר שהוא. זהו העדרו
המושלם של ערך."

חשב המאסטר: "מקדש שלוש האבנים אינו זקוק לשומר. לא יכול להיות בו
דבר בעל ערך."

בהמשך הוא הגיע אל [[Temple of the White Iron Sky|מקדש שמי הברזל הלבנים]],
מקום מושבם של תיאורטיקנים, בו הורשה השימוש ML בלבד. בגינה הנבולה, הטוותה נזירה
פסוקי לאמבדה בחול.

"מהו טבעו של /וויד/?" שאל המאסטר.

"צבעו כצבע האויר, ומשקלו כמשקל הערפל," ענתה האחות. "כשמכים בו הוא משמיע
קול כירח החדש המסתתר מאחורי ענן. בכל קערה ריקה תמצא כמה ממנו שתרצה."

חשב המאסטר: "האחות לא אמרה אף דבר שקרי, אך גם לא אף דבר אמת."

במהשך הדרך הגיע המאסטר לבית אחוזה גדול, בו אישה קשישה גזמה את הגדר החיה.

"מהו טבעו של /וויד/?" שאל המאסטר.

הקשישה קדה קידה, והמשיכה במלאכת הגיזום.

חשב המאסטר: "כאן נמצאת החוכמה במלא הטוהר, אלא אם היא נעדרת לחלוטין."

לבסוף הגיע המאסטר לבית קברות נטוש.

"מהו טבעו של /וויד/?" שאל המאסטר.

מהרחבה הריקה לא באה תשובה.

מאסטר הג'אווה בא על סיפוקו.
